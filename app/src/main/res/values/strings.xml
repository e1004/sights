<resources>
    <string name="app_name">Vaatamisväärsused</string>
    <string name="title_item_detail">Item Detail</string>
    <string name="toomkirik_pealkiri">Tartu toomkirik</string>
    <string name="toomkirik_tekst">Tartu toomkirik on ainus kahe torniga keskaegne kirik ning üks suurimaid Eestis. Kiriku ehitustööd said alguse 13. sajandil. Kolme sajandi jooksul tellisgootikaehitist täiendati. Kirikutornid valmisid viimasena. Liivi sõja alguses reformatsiooniga seotud rahutuste käigus sai hoone kannatada, mis põhjustas sealse kirikutegevuse tähtsuse ja tähenduse väljasuremise. Pärast tähtsuse kaotamist muutus ehitis aja jooksul varemeteks. 19. sajandi alguses muudeti vana kiriku varemete idaosa ülikooli raamatukoguks, kus praegu asetseb Tartu Ülikooli Ajaloomuuseum. Legendi järgi hoidis ohtlikuid kirikujäänused koos elusalt seina müüritud neitsi. Turistidel on võimalik külastada nii Tartu Ülikooli Ajaloomuuseumi kui ka Toomkiriku kahte vaateplatvormi, millelt avaneb vaade Tartule ja selle lähiümbrusele.</string>
    <string name="jaanikirik_pealkiri">Tartu Jaani kirik</string>
    <string name="jaanikirik_tekst">Tartu Jaani kirik on gooti stiilis kirik. See ehitati 14. sajandil, mistõttu on tegemist Eesti mõistes vanimate kirikute hulka kuuluva ehitisega. Kiriku terrakotaskulptuurid muudavad selle Euroopas omanäoliseks. Neid 700 aasta vanuseid skulptuure on umbes 1000. Kunagi võis terrakotaskulptuure olla umbes 2000. Tartu Jaani kirik on võetud skulptuuride tõttu ülemaailmselt kaitstavate kultuurimälestiste nimekirja. Jaani kirik on väiksemate ja suuremate kahjudega üle elanud peaaegu kõik sõjad ja rüüstamised. Kõige rohkem sai kirik kannatad II maailmasõjas 1944. 2005. aastal taas avati Tartu Jaani kirik renoveeritult. Hoone vaateplatvormid võimaldavad näha Tartu vanalinna.</string>
    <string name="peahoone_pealkiri">Tartu Ülikooli peahoone</string>
    <string name="peahoone_tekst">Tartut kutsutakse ülikoolilinnaks. Tartu Ülikool kuulub kolme vanima Põhja-Euroopa kõrgkooli hulka, mis kõik on asutatud Rootsi võimu ajal. Tartu Ülikool on rahvusvaheliselt hinnatud kõrgkool, ühtlasi Eesti vanim ja suurim ülikool. Selle Johann Wilhelm Krause poolt projekteeritud peahoone valmis 1804.–1809. aastal. Algselt oli ehitises kasutusel 73 ahju. Tartu Ülikooli peahoone fassaadi kuus sammast on saanud ülikooli, linna ja Eesti kõrghariduse sümboliks. Peahoone aula hea akustika ja avar ruum võimaldavad läbi viia pidulikke sündmusi ning nõupidamisi. Kõige esimene pidulik aktus toimus 3. juulil 1809.</string>
    <string name="skytte_pealkiri">Johan Skytte monument</string>
    <string name="skytte_tekst">Johan Skytte sündis Rootsis 1577. aastal väikelinna linnapea perre. Ta omandas hariduse nii Rootsis kui ka välismaal ning hiljem palgati ta kroonprintsi Gustav II Adolfi õpetajaks ja nõunikuks. Skytte idee oli avada Tartu kesklinnas Tartu Ülikool, mis avati 1632. aastal ning temast sai esimene Ülikooli kantsler. Tema nõudmisel said ülikoolis õppida ka talupojad. Hiljem sai tema pojast Tartu Ülikooli esimene rektor. 2007. aasta 5. oktoobril avati Rootsi kuningannaga Riigikohtu ja Toomkiriku vahelisel alal pitsatikujuline ausammas. Skytte mälestusmärgi tekstis mainitakse, et tema on ülikooli asutaja ning ladinakeelsena on sarnane tekst kuningas Gustav II Adolfi monumendil.</string>
    <string name="gustav_pealkiri">Gustav II Adolfi kuju</string>
    <string name="gustav_tekst">Gustav II Adolfi kuju on püstitatud Tartu Ülikooli peahoone taha kuningaplatsile, kuna tema kirjutas alla asutamisürikule 1632. aastal. Alates 1611. aastast valitses ta Rootsi Kuningriiki kuni 1632. aastani, mil kuningas suri Lützeni lahingus 6. novembril. Eesti Vabariik sai oma kümnenda sünnipäeva kingiks Rootsi-Eesti Seltsilt kuningas Gustav II Adolfi pronkskuju. Hiljem okupatsioonivõimud eemaldatud selle kuju. Taaspüstitatamine toimus 1992. aastal.</string>
    <string name="peterson_pealkiri">Kristjan Jaak Petersoni mälestusmärk</string>
    <string name="peterson_tekst">Eesti kirjaniku Kristjan Jaak Petersoni mälestussammas ehitati 1983. aastal Tartus. Ta suri väga noorelt (1801–1822) osates vähemalt 16 keelt. Peterson sündis perre kolmanda lapsena ning harukordselt võimekana. Ta omandas hariduse Tartu Ülikooli usu- ja filosoofiateaduskonnas. Kristjan Jaak Peterson uskus, et Eesti autentne kirjandus saab võimalikuks ja hindas kirjanduse eestlaslikku eripära. Tema looming on säilinud osaliselt. Eestis peetakse alates 1996. aastast eesti keele päeva 14. märtsil Kristjan Jaak Petersoni auks. Monumendi jalamil on kirjas järgnevad sõnad: „Kas siis selle maa keel laulutuules ei või taevani tõustes üles igavikku omale otsida?”</string>
    <string name="baer_pealkiri">Karl Ernst von Baeri monument</string>
    <string name="baer_tekst">Karl Ernst von Baeri monument rajati Toomemäele 1886. aastal, kümme aastat pärast ta surma. Ausambal on kujutatud kõrgemas eas Baeri, kes istub toolil ning mõtiskleb, süles avatud raamat. Tema nägu oli esindatud uue iseseisvusaja kahekroonisel. Baer omandas hariduse meditsiinis Tartu ülikoolis aastatel 1810–1814. Ta pidas Köningsbergi ülikoolis professori ametit ning 1826. aastal lõi uue teadusharu – embrüoloogia. Karl Ernst von Baer sai Peterburi Teaduste Akateemia akadeemikuks. Ta töötas selles ametis 40 aastat kuni 1862. aastani. Pensioniaega otsustas ta veeta Tartus. Baeri viimases kodus tegutseb majamuuseum, mis avati tema sajandal surma-aastapäeval 1976. aastal.</string>
    <string name="morgenstern_pealkiri">Karl Morgensterni ausammas</string>
    <string name="morgenstern_tekst">Johann Karl Simon Morgenstern elas aastatel 1770–1852. Ülikool rajas oma pikaajalisele ammusele professorile Toomemäele ausamba. Morgenstern oli saksa sünnipäraga õpetlane. Ta oli aastatel 1802–1836 Tartu Ülikooli mitme aine professor ja ka Tartu Ülikooli kunstimuuseumi looja. Sinna muuseumisse viidud esemed asusid algselt tema korteris. Morgenstern vastutas Tartu Ülikooli raamatukogu eest. Talle anti ülikooli nõukogu poolt kolm viieaastast pikendust lisaks 25-aastasele teenistusajale: kokku tähendas see 40 aastat töötamist ülikoolis. Morgensterni surma järel sai ülikool endale tema 11500 raamatut.</string>
    <string name="treffner_pealkiri">Hugo Treffneri Gümnaasium</string>
    <string name="treffner_tekst">Hugo Treffneri kool alustas tegevust 1884. aastal saksa keeles. Kooli esimene direktor oli Hugo Treffner, kelle järgi on kool saanud oma nime. Treffner sündis 1845. aastal ning suri 13. märtsil 1912. 1868. aastal õppis ta Tartu Ülikoolis filoloogiat. Kaheksa aastat õppis ta usuteaduskonnas, mille ta lõpetas 1880. aastal. Hugo Treffner pidas kooli rajamisel tähtsaks seda, et kõik poisid saaks hariduse hoolimata rahalistest võimalustest. Koolijuhataja võis heade õppetulemuste ja rahapuuduse korral vabastada õpilase õppemaksust mingis ulatuses. Mõnikord pidi selle eest koolis tegema ka ajutist tööd. 1918. aastast õpitakse koolis eesti keeles.</string>
    <string name="botaanikaaed_pealkiri">Tartu Ülikooli botaanikaaed</string>
    <string name="botaanikaaed_tekst">1803. aastal ehitatud Tartu Ülikooli botaanikaaia kujundamisele aitasid kaasa botaanikud Ledebour ja Bunge. Hoonet kasutatakase õppebaasina. Seal saab näha Eestist ja välismaalt pärit taimi, millest osad vajavad kasvuhoonetingimusi. Botaanikaaias kasvab 6500 taimeliiki, mis on pärit ülemaailma eri paikadest. Lisaks õppimisele saab botaanikaaeda kasutada ajaviitmiskohana, kuna seal on mänguväljak ning jalutusradadega ümbritsetud tiik. Tiigi lähedal on Gustav I bastion, kus asub botaanikaaia endise direktori Teodor Lippmaa monument. Ta suri 1943. aasta 27. Jaanuaril õhurünnakus. Tartu Ülikooli botaanikaaed sai tuntuks juba oma esimese tegutsemisaja kümnendil.</string>
    <string name="malestusmark_pealkiri">Vabadussõja mälestusmärk</string>
    <string name="malestusmark_tekst">Vabadussõja mälestusmärgiks Tartus peetakse monumenti “Kalevipoeg” – sellega mälestatakse Vabadussõjas langenuid. Sambal on kujutatud Vabadussõja aastad 1918–1920. Okupatsioonivõimud langetasid 1950. aastal mitmeid ausambaid kui “natsionalistlikke sümboleid”, sealhulgas eemaldati ka “Kalevipoeg”. Asemele püstitati Kreutzwaldi monument. 2002. aastal hakati rekonstrueerima “Kalevipoja” kuju vanade piltide järgi Emajõe äärde. Töö sai valmis 2003. aastal.</string>
</resources>
